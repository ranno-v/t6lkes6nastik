See on gümnaasiumiastme praktilise töö "Ajaloolise kirjelduse põhjal Arduino UNO elektroonikaplatvormil loodud väike eesti-inglise-saksa-vene tõlkesõnastik" raames valminud projekti iseseisvaks sooritamiseks vajalike failide varamu. Siin asub Arduinole vajalik kood, korpuse ja nuppude 3D-printimiseks vajalikud STL-failid, joonised, tabelid, juhised jne. _Varamu on valmimisel._
![image](https://github.com/ranno-v/V-ike-eesti-inglise-saksa-vene-t-lkes-nastik/assets/116004672/e272ad2d-063d-4795-a215-66d72dfe9037)

Seadme ehitamiseks vajalikud komponendid on Arduino Uno plaat, 16-segmendiline LCD-moodul DM8BA10 (14,99 €), perforeeritud prototüüpplaat mõõtmetega vähemalt 47 x 20 auku (iga augu vahe 2.54 mm), 10 pistikutega juhet pikkusega vähemalt 20 cm, 44 mikrolülitit, 9-voldine patarei, vasktraat, jootetina, 4 väikest kruvi, kiirliimi, lüliti ja PLA-filament. Vajalikud tööriistad on 3D-printer, jootekolb, arvuti, USB-A/USB-B kaabel, akutrell ja lõikeriist, millega saab lõigata läbi prototüüpplaadi plastiku. Veel on vaja viisi seadmele klahvide märkimiseks, selleks sobib näiteks püsimarker või kleepepaber ja printer.
Esmalt lõigake juhtmed pooleks ja puhastage lõigatud otsad isoleermaterjalist. Seejärel jootke mikrolülitid ja vasktraat prototüüpplaadi külge niii, nagu on näidatud joonistel klahvistiku_skeem.png ja klahvistiku_foto.png. Skeemil on vasktraat kujutatud punaste joontena ja jootetina roheliste joontena, lülitid pruunide ristkülikutena. Jootke juhtmed nummerdatud punaste ringidega märgitud kontaktide külge nii, et need väljuksid poolelt, kus pole kontakte. Numbritega on märgitud, millisesse Arduiino siini tuleb juhtme pistik panna. Lõigake perforeeritud plaadist ristkülik nii, et selle mõõtmed oleksid 47 x 20 auku.
